26

vestimentis ornatos esse. Inde patet a Sophocle quasi
urbanos redditos esse satyros, moribus vestibusque elegantiores
et humaniores. Sed cum expoliret satyros, fieri non potuit, ,
quin fabularum in aminos spectantium vim valde inminuerat.
Jam cum ab Aristotele (poet. [V. 16.) tres histriones in-
troduxisse Sophocles dicatur, quaeritur, num ad satyricam
quoque fabulam id pertinuerit inventum. Atque iam supra
hoc dixi esse perquam verisimile, quamvis Bernh. p. 138
obloqueretur.*) Accedit quod in illa vasis pictura quam
Wieselerus explicat et alibi etiam tres conspiciuntur historiones.
(Wiesel. p. 590.) Chorum quoque ut in tragoedia, sicin
fabula satyrica existimandus est ex 15 personis constare
voluisse (v, vitam Soph.). Cum nusquam laudibus efferatur
Sophocles propter satyricam poesin, mirum est quod plures
eius quam ceterorum poetarum satyricae fabulae laudantur.
Sed inde non potest conligi et praestantiores fuisse et clariores
eius quam Euripidis fabulas Nam potest casu tantum
factum esse, ut non plures quam octo eiusmodi fabulae
Euripideae supersessent posterioribus temporibus.

In numero autem fabularum constituendo, Sophocleas
dico, viri docti quam maxime dissentiunt. Gasaub. quidem ’
p. 132 decem tantum laudat, Brunckius et Boecklim multo
plures fuisse sibi persuaserunt. Horum perversas opiniones
et in singulis fabulis iudicandis errores Welk. p. 287
refutare studuit triginta illarum fabularum, de quibus illi
cogitaverant, alias revera tragoedias fuisse, alias fabulis
satyricis adnumerandas esse ratus. Ipse autem 19 fuisse
satyricas suspicatur. Deinde in Frag. gr. p. 72, 18 putat
fuisse, eiectis ex eo numero Jambe quae uno loco laudatur
eoque corrupto, Iride Sisypho, adiectis Daedalo et Ζωστῆρσιν.
Deinde p. 73 praeter Momum etiam Κῶμον extitisse ait esse
verisimile. Atque de 12 multa potest esse dubitatio, cum

 

*) Sic in Ἀχιλλέως ἐρασταῖς quoque videntur in scaenam pro-
disse Achilles, Peleus et Phoenix.

