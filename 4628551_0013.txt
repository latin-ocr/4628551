7

sua gravitate remitterent! Tzetzes prolegg. in Lycophr.
p. 255 sq. haec dicit: τήν δὲ τραγῳδίαν καὶ τοὺς σατύρους
ἐπίσης μὲν ἔχειν χορευτὰς wi, διαφέρειν δὲ πρὸς ἀλλήλους,
ὅτι ἡ μὲν τραγῳδία θρήνους μόνον ἔχει καὶ οἰμωγὰς, ἡ δὲ
σατυρική ποίησις συγκιρνᾷ ταῖς ὀλοφύρσεσιν ἱλαρότητα καὶ
ἀπὸ δακρύων εὶς χαρὰν καταντᾶν εἴωθεν. Similia dicit
Origines. Haec autem non recte dicta esse Welcker p. 329

¹ contendit. Rectissime enim monet abesse a poesi satyrica

omnes querelas atque lacrimas; nam si mala varia atque
adeo neces quarundam personarum in illis fabulis proponuntur,
sunt illae personae tales, ut earum mala atque interitus non
modo non querelas et misericordiam, sed hilaritatem risum-
que moveant. Huc pertinent e. c. Amycus, Cercyon, Sciron,
Cyclops, Syleus, Busiris, Autolycus (cf. Diom. p. 488, 7
Latina Atellana a Graeca satyrica differt, quod in satyrica
fere satyrorum personae inducuntur aut si quae sunt ridiculae
similes satyris, Autolycus, Busiris), alii. Casaubonus p. 93
personas fabularum satyricarum praeter chorum vel plane
easdem atque tragoediae vel etiam maioris dignationis, ad-
mirationis et ,,τερατείας“ fuisse dicit, ut centauros, CyclopeS,
et e deis aliquos nonnunquam. Quam sententiam iam
Welcker p. 329 probabiliter redarguit. Neque enim centauri,
Cyclopes, alia id genus monstra, (reges, heroes) put-anda
sunt admirationem stuporemque spectantibus movisse, sed
ita inducebantur, ut risum quam maxime excitarent. Fuerunt
autem haud paucarum fabularum argumenta talia, ut iam
per se hilaritatem moverent v. Welcker p. 328.

J am sequitur, ut, quomodo a comoedia differat poesis sa-
tyrica, dicamus (v. Welcker p. 334, casaubonus p. 94) propter
risum ac iocos et lasciviam merito satyricam comoediae quam
tragoediae propiorem vulgo haberi dicit. Sane rident satyri,
iocantur, lasciviunt, et tamen satyrica fabula a comoedia
maxime differt. Nam primum comoediae argumentum non

