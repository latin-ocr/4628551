23

Α ita, ut tribus tragoediis argumento coniunctis adnecteretur
una fabula satyrica. Atque huc referenda videri verba Zenob.,
vquae supra attulimus, iam diximus. Sed etiamsi illa verba
intacta relinquimuS‚ non potest negari in tetralogia ultimum
locum satyricae fabulas obtinuisse. Quaeritur autem, qualis
fuerit eius fabularum satyricarum indoles. Atque cum, quae
a veteribus scriptoribus traduntur, eo nos ducant, ut satyricam
fabulam cum tragoediis agi solitam etiam tragoediae quantum
ad chorum histrionesque pertineat fuisse parem statuamus,
sequitur, ut quod in tragoedia Aeschylus novavit, idem in
fabula satyrica novaverit. In tragoedia autem duos voluit
esse histriones, chori carmina inminuit, quae antea maximam
tragoediae partem explebant. Cf. Aristot. probl. XIX. 31;
Arist. poet. IV. 16: καὶ τότε τῶν ὑποκριτῶν πλῆθος ἐξ
ἐνὸς εἰς δύο πρῶτος Αἰσχύλος ἤγαγε καὶ τὰ τοῦ χοροῦ
ἠλάττωσε καὶ τὸν λόγον πρωταγωνιστὴν παρεσκεύασε,
τρεῖς δὲ καὶ σκηνογραφίαν Σοφοκλῆς. Haec vero ni fallor
pertinent etiam ad illud genUS, de quo nos agimus. Bern-
hardius quidem negat apud posteriores poetas tres histriones
introductos esse, sed obstat Cyclops Euripidis.

Jam alia oboritur quaestio eaque difficilior, num fabula

satyrica vinculo quodam· connexa fuerit cum tragoediis. ⁹

Bernhardius quidem l. l. h. 138 Aeschylum id semper
spectavisse dicit, ut aliquo vinculo inter se tragoediae ac
fabula satyrica adiecta coniungerentur. Ex eis enim fabulis,
unde tragoedias desumpserit, elegisse sibi argumentum ad
talem fabulam accomodatum, ita ut pedetentim imago rerum
facinorumque spectantium oculis proposita evanesceret. Sic
Protea cum Orestia et Sphingem cum septem adversus
Thebas cohaerere. Quae ratio num in omnibus tetralogiis
Aeschyliis agnoscenda sit nunc ostendi nequit, quoniam pauca
earum supersunt vestigia. Sed si quis universam Aeschyli
in connectendis tragoediis artem consideraverit, vix dubium
ei erit, quin satyricas quoque fabulas, quo coniunctio esset

