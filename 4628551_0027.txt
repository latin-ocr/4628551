 

21

chori simplicitati studuerit et in vestimentis satyrorum id
secutus sit, ut cum propria satyrorum indole ac natura ea.
viderentur congruere (cf. Diosc. A. P. VII. 37 et ea quae
ipsi p. 15 sq. disputavimus).
“ Sequitur ut de Aristia, Pratinae filio, disceptetur. Prius
autem tangenda est res quaedam, quam hucusque comme—
morare omisimus, quot tragoediarum, tot fabularum satyri-
carum auctores extitisse, (casaub. p. 149, Welck. App. p. 284).
Itaque in eis, quae secuntur, non omnes quae a poetis illis
conscriptae sunt fabulas, sed satyricas tantummodo comme-
morabo. · Ut autem ad Aristiam redeamuS‚ ne is quidem
quando natus sit aut mortuus, constat, neque coniecturam
facere licet, cum ne de Pratinae quidem aetate edocti satis
simus. Hunc quoque Pausanias praestantissimum in fabulis
satyricis faciendis fuisse dicit 1. l. ΙΙ. 13, 5. Comicus a non-
nullis olim falso habebatur. Menedemus apud Diog. L. Π.
133 δευτερεῖον ei tribuit. Sitne ab Atheniensibus honoribus
ornatus, non constat; id constat a Phliasiis statua esse ho-
noratum (Pausan. l. l. II. 13, 5): Ἐνταῦθά ἐστι καὶ Αριστίου
μνῆμα τοῦ Πρατίνου. Adferuntur complures eius fabulae,
sed satyricae nunquam vocantur, nisi quod „Cyclopem“ sa-
tyricam fuisse fabulam inde apparet, quod qui versus ab
Apostol. IV. 7 commemoratur, ei adduntur verba: ὥς φησι
Χαμαιλέων ἐν τῷ περὶ σατύρων. Videtur autem haec fabula
obversata esse Euripidi. Praeterea Meinckius comment. misc.
I. p. 23 sq. colorem satyricum agnoscere sibi visus est in
Κηρσὶν et Ὀρφεῖ. Atque Κῆρας nulla est causa cur mutemus
scribamusque Κρῆτας, quod fecit Toupius probante Meinckio.
Satyricam fuisse fabulam ex fragmenti natura apparet. De
Orpheo WelckeruS, postquam in App. p. 285 et 308 saty-
ricam fuisse fabulam dixit, in libro de Frag. Gr. p. 966
rursus dubitare se dixit. Potuit sane Orpheus aliquo saltem
modo in fabulam satyricam ita introduci, ut a Thressis ex-
agitatus dilaceratusque propter amorem paedicum (Welck.

