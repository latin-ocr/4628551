18
Caput II.

 

Euan-atur poesis satyricae historiaffi)

Postquam, quae esset poesis satyricae indoles ac natura,
exposuimus iam transitum faciamus ad ipsam illius poesis ’
historiamaccuratius enarrandam. Atque ut iam supra mo-
nuimus, nihil obstat, quominus probemUS, quod Suid. v.
Πρατίνας monet, Pratinam primum satyros i. e. fabulas
satyricas scripsisse. Neque enim ostendi potest, quod Beut-
leius Opusc. p. 281 contendit, Thespidem fuisse revera auc-
torem, sed nihil scriptum reliquisse, Pratinam primum scripto·
mandavisse. Est autem illa opinio, Thespidem fuisse fabu-
larum satyricarum auctorem inde orta, quod proverbium illud
οὐδὲν πρὸς τὸν Διόνυσον ad hunc potissimum pertinere
putabantur (v. p. 5). Sed si in eodem Chamaeleontis de
Thespide libro (v. Suid. οὐδὲν etc.) hic nominatus fuit in-
ventor illius generis, cur non s. v. Θέσπις idem tradidit
Suidas, cur non hoc addidit ibi, ubi de Pratina loquitur
(Friebel p. 10>? Praeter Suidam autem Acro quoque ad
Horat. A. P. V. 230 ad Pratinam auctorem referendam esse
illius generis fabularum originem tradit. (Nam pro inepto
,‚Oratini“ vocabulo Oasaub. p. 121 recte restituit Pratin‘ae“.)

Quando natus sit mortuusve Pratinas nescimus, nisi quod
circa olympiadem septuagesimam floruisse ab Eusebio, eadem
olympiade cum Aeschylo certasse a Suida dicitur.

Quod certamen eo est memorabile, quod tunc primum
tetralogiis certare poetae inceperunt et quod tabulata, in
quibus stabant spectatores, conciderunt. Num autem Pratinas
quoque et Thesp„ Choerilus, quibuscum tum Aeschylus
certavit, tetralogiis certaverint, certo statui non potest. Certe

 

³¹⁶) Magnopere doleo, quod Ottonis Jahni, de Theseo, Hercule
deque fabula satyrica commentationem Philol. vol. 27 insertam
legere mihi non licuit.

