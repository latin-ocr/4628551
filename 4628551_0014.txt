8

ex veteribus de dis heroibusque narrationibus petebatur‚*)
sed ex ipsa vita humana, sed a poeta fingebatur. Deinde
aliud est ioci genus satyricum, aliud comicum. Nam in
comoedia consulto res ac personae inluduntur, in poesi sa-
tyrica satyri iocantur quidem, sed nullo consilio; nam ipsi
se iocari nesciunt. Itaque cum consilium desit, ne cum
parodia quidem comparari fabula satyrica potest. Welcker

autem p. 335 aliud quoque addit, quo comoedia et poesis, v

satyrica inter se differant ; nam in illa homines eo consilio
perstringi atque inludi, ut ad meliorem frugem redeant; in
hac non item, quamquam interdum inveniantur in illis fa-
bulis sententiae ad vitam moresque emendandos pertinentem ·
nam quam exiguam illae vim habuerint in animos audientium
facile intellegi posse. Verbo monuisse satis habeo a Diomede
p. 448, 7 (g.) atque Mar. Victor. p. 2527 fabulas satyricas
cum Atellanis comparari (v. Welcker p. 334).

Jam placet accuratius, quam huc usque facere nobis
licuit, quaenam argumenta in fabulis eiusmodi reperiantur
tractata, exponere. Atque in universum constat eas plerum-
que in argumentis levioribus et per se ad hilaritatem exci-
tandam aptis solitas esse versari. Atque ex Homerica et
omnino ex epica poesi, cum non liceret poetis heroes, qui
in carminibus epicis celebrabantur, risui tradere satyrorum,
praeter leis versutiam, cyclopem, Circen, nulla videntur
poetae petivisse argumenta. Nulla autem, quantum scimus,
fabula satyrica ad cyclum Troicum aut Thebanum pertinet.
Quae res ita explicari potest, ut Welcker p. 331 eumque
secutus Friebel p. 13 fecerunt, qui monent genus satyricum
plerumque versatum esse in populi narrationibus. Itaque haud
paucae versabantur in fabulis de hominibus violentis et imma-
nibus partim Graecis partim barbaris, quorum Hercules Theseus,
alii facti' sunt vindices. Atque hoc fabulae satyricae ,genus

 

*) Neque tragoedia neque fabula satyrica ab his discedere
poterat. Aristot. Poet. 14. — Welcker p. 333.

