19

ante illud tempus videtur vel solas satyr-icas fabulas docuisse
(Pinzger de dram. sat. gr. orig. sp. 25). Nam aliter non
potest intellegi, quomodo ex 50¹eius fabulis 32 fuisse saty-
ricas Suidas dixerit. Neque vero ideo mutandus est numerus,
quod fecit Boeckh. gr. Frag. princip. p. 125, cum duodecim
tantum satyricas fabulas ab eo diceret compositas esse. Nam
neque probari potest neque verum esse Pratinam semper
tetralogiis certavisse. Verisimillimum est enim eum haud
paucis annis ante Aeschylum fabulas docuisse. G. Fr. Hermannus
autem (Phil. ΠΙ. p. 509) nullam omnino tetralogiam ab eo
aotam esse contendit, cum ne Aristiae quidem ulla tetra-

* logia commemoretur. Sed vix verisimile est quod dicit

Pratinae aetate fabulas satyricas altero tanto longiores fuisse
eamque ob causam in argumento Promethei Aeschyliae duas
tantum tragoedias cum Παλαισταῖς σατυρικοῖς coniunctas
fuisse. Id autem cum dicit ipse tacite concedit praeterea
semper tetralogiis certatum esse ideoque etiam⁸ Aristiam
Pratinae filium huic mori obsecutum esse. Quid autem fa-
cilius quam intercidisse statuere nomen aliquod tragoediae,
quod fecerunt et alii et probat Bernhardius Litt. gr. hist.
Π. p. 12? Praeterea antecessisse fabulam satyricam tragoediae
apud Pratinam, cum coniunctae agebantur, idem Herm. p. 508
contendit. Ipse quoque Welckerus App. p. 279 initio fabulam
satyricam ante tragoediam actam esse concludit ex Zenobii
loco V. 40: διὰ γοῦν τοῦτο τοὺς σατύρους ὕστερον ἔδοξεν
αὐτοῖς προεισάγειν, ἵνα μὴ δοκῶσιν ἐπιλανθάνεσθαι τοῦ
θεοῦ. Sed haec interpretatio mihi quidem non videtur pro-
banda. Nam voce ὕστερον indicatur non esse de primordiis
fabulae satyricae sermonem, sed de posteriore quadam aetate,
intellegique tetralogiarum usum ab Aeschylo institutarum;
quare cum praeterea nihil eiusmodi tradatur sitque ea, quam
G. Hermannus in censura libri Welckeriani (Ephem. Litt.
Lips. 1827, n. 15) proponit, coniectura quam maxime pro-
clivis, προσεισάγειν censeo scribendum esse, nisi cui Kayseri

