6

hoc novo genere mutata et expolita esse, tum res, prout
in tragoedia fiebat, agebantur; maximeque eo fabula satyrica
a dithyrambo differebat, quod in ea personae tragicae, di,
heroes, reges in scaenam inducebantur satyrisque agrestibus
opponebantur.

A tragoedia quoque satis diversa fuit fabula satyrica.
v. W'elcker -p. 331. Eustathius quidem ad. Il. p. 1850 R.
mediam dicit esse poesin satyricam inter tragoediam et co-
moediam eumque cum alii, tum Casaubonus sequitur p. 90.
Sed ita cavendum est ne illa verba interpretemur, ut
illam ex duobus his generibus nullo consilio mixtam et *
compositam esse putemus. Welcker l. 1. p. 331 unice probat
Demetrii rationem (de eloc. 169), qua is satyricam fabulam
nominat παίσουσαν τραγῳδίαν. Atque recte dixit ‘Demetrius ’
in universum. Nam plurimarum eiusmodi fabularum argu-
menta, si satyros abesse fingis, ad tragoediam prope accedunt.
Neque enini personae ceterae quae inducebantur, tragicam
dignitatem prorsus exuebant, quod vel ex Horatii loco A. P.
v. 220 sq. imprimis 228 sq. intelligitur, ubi di heroesque
veterem gravitatem servare dicuntur neque tamen nimiam
severitatem, cum vulgaria vitent, adfectare. Sed cum adde-
rentur satyri, γένος οὐτιδανῶν σατύρων καὶ ἀμηχανοέργων
(cf. Hor. 1. 1. v. 233 satyris protervis), qui nesciebant serii
esse, fieri non poterat, quin tota fabula hilaritate quadam
natura et ineunda perfunderetur. Nam illa astutia, illa in
agendo et in omnibus rebus inconstantia, illa timiditas, illa
libido, qualis in satyris conspiciebatur, omnes hae res quam
maxime spectantium animos delectabant; hae res fecerunt,
ut a tragoedia fabula satyrica prorsus differre videretur.
Itaque alia prorsus ratio fuit chori satyrici atque tragici.
Aberat ab illo omnis misericordia, omnis sententiarum subli-
mitas, omnis recti venustique sensus. Qua re fiebat, ut
tragicae quoque personae, quae in scaenam introducebantur,
satyrorum iocis lascivaque petulantia commoti aliquid de

